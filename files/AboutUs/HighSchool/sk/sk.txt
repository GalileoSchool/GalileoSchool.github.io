Moderné, akreditované, uznávané

Moderné, akreditované, anglické vzdelávanie ktorého cieľom je príprava na najlepšie univerzity na svete. Súkromné gymnázium GALILEO SCHOOL je zaradené do siete škôl SR a zároveň medzinárodným akreditovaným vzdelávacím centrom PEARSON EDEXCEL, poskytujúcim plnohodnotné vzdelávanie ukončené celosvetovo uznávanými stredoškolskými certifikátmi.

Súkromné gymnázium GALILEO SCHOOL si kladie za cieľ pripraviť svojich absolventov tak, aby pre nich neexistovali žiadne bariéry pre okamžitý a aktívny štart vo vysokoškolskom štúdiu. Neoceniteľnú rolu hrá schopnosť študenta akceptovať učivo na najvyššej úrovni vzdelávania v anglickom jazyku. Toto je možné dosiahnuť len priamo preberaním učiva jednotlivých predmetov strednej školy v tejto cudzej reči.
[Section]
Cesta na skvelé univerzity

Absolventi gymnázia GALILEO SCHOOL pokračujú na svetoznámych univerzitách, počnúc od Oxfordu a Cambridge, cez Santa Clara v americkej Silicon Valley, Kings College v Londýne až po Edinburgh a Glasgow v Škótsku. Naši absolventi sú úspešnými mladými ľuďmi vo svojich odboroch, či už je to zakladateľ a manažér multimilionovej spoločnosti v Londýne, alebo Mladý líder GLOBSEC 2019, členka stálej misie Slovenskej republiky pri OSN, výskumníčka trvalo udržateľnej výroby energie v Afrike, alebo vedec počítačovej bezpečnosti na Oxfordskej univerzite.

Vyučovanie v malých skupinách, moderný prístup k študentovi ako individualite, a formovanie obsahu vydelávania podľa individuálnych potrieb študenta. Každý študent is počas štúdia buduje portfólio vedomostí, zručností a medzinárodných certifikátov podľa vlastných záujmov a smerovania budúcej kariéry. Vyučovanie má v sebe zapracované využitie moderných technológií ako video z výkladu učiva, učebné materiály online, komunikáciu a zadania domácich úloh online prostredníctvom platformy Microsoft Teams a Office 365.
[Section]
Individuálny prístup

Vzdelanie v anglickom jazyku na vysokej odbornej úrovni je podporené množstvom možností na individuálnu profiláciu študenta. Medzinárodné súťaže, stáže, pobyty na zahraničných školách, spolupráca s odborníkmi z praxe z celého sveta, a podpora individuálneho talentu každého študenta je súčasťou štúdia.

Dlhodobá spolupráca s našimi partnermi Microsoft a Cisco sa ukázala kľúčovou v nedávnom období celosvetovej pandémie. Plnohodnotné vyučovanie na 100% prebiehalo od prvého dňa počas uzavretia školy. Prístup k hodinám, materiálom, zadaniam a komunikácia online bez obmedzení v prostredí Microsft Teams dáva predpoklad k vyššej flexibilite individuálnzch študijných plánov, hybridnému modelu vyučovania a prístupe k vzdelaniu formou online learning.